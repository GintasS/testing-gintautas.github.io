---
layout: page
title: Bootstrap 4 Github Pages
---


## Kokios yra laikino apsigyvendinimo galimybės CERN?
Dažniausiai studentai gyvena CERN [Saint Genis Pouilly](https://smb-dep.web.cern.ch/en/CERN_Housing/Saint_Genis_Hostel)  (Prancūzija) esančiame hostelyje, arba pačioje CERN teritorijoje [CERN Hotel](https://smb-dep.web.cern.ch/en/CERN_Housing/Bldg_38) (Šveicarija).

Mažiaus kaina yra 18.50 EUR ir 14 CHF už naktį atitinkamai, bet patartina kiek galima greičiau užsirezervuoti. Rezervacijos taisyklės yra labai lanksčios, todėl rezervaciją galima lengvai keisti.

Alternatyviai galima mėginti ieškoti trumpalaikės nuomos. Pigiausi kambariai nuo 500 EUR (labai retai) iki beveik ~1000 EUR į mėnesį. Ieškoti galima pvz. [CERN Market]( http://cern.ch/market ).

## Kokios maisto parduotuvės yra aplink CERN?
Saint Genis Pouilly esančiame Carrefour parduotuvėje kainos yra šiek tiek didesnės negu Lietuvoje ir mažesnės nei Šveicarijoje. Carrefour nėra pati pigiausia parduotuvė St Genis. Šiek tiek toliau nuo centro yra Intermarche. Be to kainų skirtumas priklauso nuo individualių maisto produktų. Šveicarijos pusėje yra nedidelė Coop parduotuvė (Meyrin). Abi parduotuvės pasiekiamos viešuoju transportu. 

## Kiek kainuoja viešasis transportas?
Iš St Genis tiek į Meyrin, tiek į Prévessin ir atgal veža nemokamas [CERN autobusas](https://smb-dep.web.cern.ch/en/ShuttleService/Circuit2)

60 min dabar kainuoja 3 CHF pagrindinei miesto zonai (10). Bilietų tipų pasirinkimas yra nemažas.

Atvykstant per Ženevos oro uostą, bagažo skyriuje galima pasiimti nemokamą 90 min viešojo transporto bilietą, svarbu su savimi turėti "boarding pass", nes jį reikės pateikti kontrolei. Į ir iš oro uosto veža ir [CERN autobusas](https://smb-dep.web.cern.ch/en/ShuttleService/Circuit4)

## Kur būtų galima pramokti prancūzų kalbos?

Yra pigesni kursai pačiame [CERN Welcome klube]( http://club-welcome.web.cern.ch/Lang_EN.html ). pamoka ~10 CHF.

Yra taipogi Ženevos universitete pigios studijos (bet reikia laukti kada gali užsirašyti).

Profesionalūs kursai pačiame CERN ar išorėje kainuoja kelis šimtus CHF.

[Iboux](http://iboux.com/) - tai virtuali kalbų mokymsi platforma, kur pamokos vyksta  "1 to 1" su mokytoju. Nusipirkus ilgesnio trukmės paketa (30 valandų), 1 valandos trukmės pamoka kainuoja 15 frankų. Šios platformos privalumai yra tai, kad galima mokytis iš bet kur, pamokų tvarkaraštį deliotis pagal save, visa mokytojo dėmėsys yra sukoncentruotas į tave. Rekomenduoju.

## Kokie populiariausi maršrutai iš Lietuvos į CERN?

Dažniausiai renkamės airBaltic, Brussels Airlines, Ukraine International Airlines ar LOT (Polish Airlines) iš ekonominės pusės. Tada maršrutas VNO -> GVA -> VNO (round-trip) pigiausiai gaunasi ~150 EUR. Standartinė kaina yra kažkur tarp 200-250 EUR.

Alternatyva (bet ne visada pasiteisina) yra skristi į MXP (Milan-Malpensa Airport), tada pasiimti autobusą iki Milano ir tada traukiniu/autobusu grįžti. MXP -> Milanas autobusas yra 5 EUR. Traukinys labai retai gali kainuoti 25 EUR. Milan -> Geneva pigiausias FlixBus ~23 EUR.

## Koks sveikatos draudimas reikalinkas vykstant į CERN?

[HID (Home Institution Declaration) dokumente]( http://usersoffice.web.cern.ch/sites/usersoffice.web.cern.ch/files/pdf/Formalities/HomeInstitutionDeclarationforUO.pdf ) parašyta:


> Social insurance is the responsibility of the home institution and, that failing, of the candidate;
> in particular, the candidate will make sure that he/she has medical insurance that is adequate in
> Switzerland and France for him/herself and accompanying family members, which shall include cover
> for occupational illness and accidents for him/herself;
> he/she has adequate financial resources to support him/herself and accompanying family members;
> the home institution is responsible for verifying continuing compliance with the above conditions;

Europos sveikatos kortelė gali padengti tik dalį išlaidų (lietuviškomis kainoms), todėl pravartu įsigyti papildomą draudimą.

## Kokios yra vietinės transporto galimybės?

* [TPG](https://www.tpg.ch/) - vešiojo transporto puslapis Ženevos regione;
* [SBB](https://www.sbb.ch/en/home.html) - tarmiestiniai traukiniai Šveicarijoje;
* [https://www.blablacar.fr/](https://www.blablacar.fr/) - pavežėjimo platforma;
* Yra galimybė nuomotis automobilį iš šalia oro uosto esančių nuomos bendrovių (pigiausia yra Prancuzijos pusėje)
* [Drivy.com](https://www.drivy.com/) - automibilių nuoma iš žmonių, principas panašus į Airbnb;
* [auvergnerhonealpes.fr](https://www.auvergnerhonealpes.fr/253-transport-interurbain.htm) - čia čia galima rasti informaciją apie viešąjį transportą Haute-Savoie regione;
* Easybys.com kursuoja marštru "Geneva airport - Chamonix Bus Station;
* Flixbus.com vyksta iš ženevos į Milaną;
* Ir dar kelios, apie kurias plačiau [čia](https://www.google.com). 

## Ar yra taikomos nuolaidos transporto bilietams (reikėtų patikrinti) ?

Yra dviejų tipų nuolaidų kortelės:

* Taip vadinamas "Halfteris" (apie 180 chf) - suteikia 50 % nuolaida metams viešajam transportui į kuriuos įeina traukiniai, keltuvai bei laivai visoje Šveicarijoje. Ji suteikia galimybę įsigyti toliau išvardintas korteles.
* "7pm to 7am" (apie 120 chf) - šios kortelės dėka galima naudotis traukiniais Šveicarijoje nemokamai tarp 19 ir 7 val., tačiau ją galima įsigyti tik esant jaunesniam nei 25 metai.
* Taip pat yra galimybė įsigyti kortelę, kuri suteikia 12 dienų keliauti nemokamai per metus pasirinktomis dienomis. 

Visos šios kortelės gali būti įsigytos SBB astovybėse. Taip pat SBB kartas nuo karto organizuoja akcijas ( pvz. galima įsigyti bilieta, su kuriuo galima keliauti nemokamai visą dieną).

## Pajamų deklaravimas Lietuvoje

Šios gairės skirtos pildyti deklaraciją už 2018 metus. 

1. Deklaravimo nuotykis prasideda čia: https://deklaravimas.vmi.lt/lt/Pradinis_Prisijungimo_puslapis/Prisijungimasperisorinessistemas.aspx
2. Prisijungti per išorines priemones. 
3. Kiekviena prisijungimo priemonė yra skirtinga (Swedbank atveju prisijungus prie banko reikia spausti "VMI el. paslaugos").
4. Sėkmės atveju atsidaro VMI deklaravimo sistema EDS.
5. Atsidaryti “Preliminarios deklaracijos” -> “Metinė pajamų”.
6. Apatinėje lentelėje “Preliminarių deklaracijų sąrašas” atsidaryti GPM308 v3, kur mokestinis laikotarpis už 2018 metus.
7. Bus du mygtukai: peržiūrėti arba pildyti. Spausti "pildyti".
8. GPM308P “Apmokestinamosios pajamos” formoje įrašyti: 

   - P1 - 1, nes [1]
   - P2 - 01
   - P3 - CH
   - P4 - Pajamos Eurais konvertuotos pagal mokestinio laikotarpio paskutinės dienos (šiuo atveju 2018-12-31) Lietuvos Banko kursą [2]
   - P5 - 0
   - P6 - 0

9. Spausti "Pateikti deklaraciją", ir pamiršti šią siaubingą sistemą iki kitų metų.
10. Pasak VMI konsultanto, jokių dokumentų pagrindžiančių neapmokestinamas pajamas kelti į sistemą iš karto nereikia, nebent to paprašys VMI darbuotojai, kai peržiūrės pateiktas deklaracijas.

Kalbant telefonu su VMI konsultantu sužinojau, jog jeigu asmuo tenkina GPMĮ 17 str. 1 dalį, 48 punktą [3], tada jam apskritai nereikia deklaruoti pajamų gautų iš TO (tarptautinių organizacijų). Šiai kategorijai galėtų priklausyti VU siunčiami darbuotojai, bet tai turėtų patvirtinti respektabilus šaltinis iš VU.

Deklaracijos bijoti nereikia, nes pajamos negali būti apmokestinamos du kartus [4].

[1] Teisės aktų registre yra dokumentas, kuriame aiškinama, kaip pildyti deklaraciją. VI SKYRIUS, 25 punktas 
“Kai 2018 m. nuolatinis Lietuvos gyventojas deklaruoja užsienio valstybėje per 2018 m. mokestinį laikotarpį gautas pajamas, kurios pagal GPMĮ 37 straipsnį yra atleidžiamos nuo pajamų mokesčio Lietuvos Respublikoje, P1 laukelyje vietoje mokesčio tarifo jis turi įrašyti skaitmenį „1“.”
https://www.e-tar.lt/portal/lt/legalAct/TAR.EBC3BDD66541/IKsRYKEGOp

[2] Lietuvos Banko skelbiamas valiutų kursas 
https://www.lb.lt/lt/kasdien-skelbiami-euro-ir-uzsienio-valiutu-santykiai-skelbia-europos-centrinis-bankas?class=Eu&type=day&selected_curr=CHF&date_day=2018-12-31

[3] GPMĮ 17 straipsnis. Neapmokestinamos pajamos. http://www.infolex.lt/ta/114178:str17

[4] GPMĮ 37 straipsnis. Pajamų, gautų užsienio valstybėse, dvigubo apmokestinimo panaikinimas.
http://www.infolex.lt/ta/114178:str37
